Την *Κυριακή 18 Οκτωβρίου 2020* ξανα-ξεκίνησε η λειτουργία της **Κυριακάτικης Συλλογικής Κουζίνας Αλληλεγγύης.** 

Η Κυριακάτικη Συλλογική Κουζίνα Αλληλεγγύης είναι ένα αυτοοργανωμένο και συλλογικό εγχείρημα που φιλοξενείται στο Κοινωνικό Στέκι-Στέκι Μεταναστών. Η πρωτοβουλία συντονίζεται με ανοιχτή συνέλευση και η κουζίνα της Κυριακής γίνεται   από   κοινού   με   όσους   και   όσες   έρχονται   να   φάνε.   Δεν   υπάρχει χρηματοδότηση από κανένα θεσμικό φορέα. Όλα τα έξοδα καλύπτονται από όλους εμάς, από αλληλέγγυους-κατοίκους αυτής της πόλης που δραστηριοποιούνται σεκοινωνικούς   και   πολιτικούς   χώρους   των   Χανίων,   και   από   επιχειρήσεις   που παρέχουν δωρεές για αγορά προϊόντων. Με τον τρόπο αυτό συγκεντρώνονται τα απαραίτητα υλικά που κάνουν το εβδομαδιαίο μαγείρεμα βιώσιμο.

Στη   συγκυρία   της   πανδημίας   που   βιώνουμε,   η   ανάγκη   της   γενικής αλληλοβοήθειας και συλλογικής αλληλεγγύης αναδεικνύεται ως προτεραιότητα η δυνατότητα κάθε ενός, κάθε μίας να ζει αποτελεί προϋπόθεση για όλους, και τοα ντίστροφο, και πάνω σε αυτή τη βάση πρέπει ως κοινωνία να σκύψουμε στο πρόβλημα που υπάρχει. 

Αναγνωρίζοντας ότι τα συσσίτια της πόλης, με δεδομένη την ανεπάρκεια των κρατικών θεσμικών φορέων, δεν καλύπτουν τις διατροφικές ανάγκες όλων όσωντο έχουν ανάγκη,  σαν  μια ελάχιστη κίνηση αλληλεγγύης, υλικής βοήθειας και προσπάθειας   δημιουργίας   κοινωνικών   σχέσεων   ένταξης,   αποφασίσαμε   να οργανώσουμε εβδομαδιαίο κυριακάτικο γεύμα στο χώρο του Κοινωνικού Στεκιού-Στεκιού μεταναστών, το οποίο θα συνεχίζεται κατά τη διάρκεια της γενικής καραντίνας τηρώντας όλα τα απαραίτητα μέτρα προστασίας. Και αυτό γιατί θεωρούμε   ότι   οι   ανάγκες   που   καλύπτει   αυτή   η   δράση   γίνονται   σήμερα περισσότερο επιτακτικές από ποτέ, τόσο για τις ευάλωτες κοινωνικά ομάδες(άστεγους, μετανάστες, πρόσφυγες) όσο και για όλους όσους χρειάζονται ένα πιάτο φαγητό. 

Η προετοιμασία του μαγειρέματος γίνεται σε εξωτερική κουζίνα στον χώρο του Στεκιού απ’ όσο το δυνατό μικρότερο αριθμό ατόμων με τη χρήση γαντιών και μάσκας. Το φαγητό μοιράζεται σε πακέτο ενώ η σειρά των ανθρώπων  που περιμένουν τηρεί τις ενδεδειγμένες αποστάσεις. Μόλις πάρουν το πακέτο τους απομακρύνονται από τον χώρο για να μην δημιουργηθεί συνωστισμός.

Επειδή όμως οι ανάγκες είναι μεγάλες, το δυναμικό μας πεπερασμένο και οι πόροι μας δυσανάλογα περιορισμένοι, σας καλούμε να στηρίξετε τη βιωσιμότητα τηςΚυριακάτικης συλλογικής Κουζίνας Αλληλεγγύης με την έμπρακτη συμμετοχή σαςή με την προσφορά προϊόντων μακράς διάρκειας όπως όσπρια (ρεβίθια, φασόλια,φακές),  ζυμαρικά   (μακαρόνια,   κριθαράκι,   πέννες  κ.α.  κοντά   ζυμαρικά),   ρύζι,πελτέ,   κύβους,   λάδι,   ζάχαρη,   αλάτι   και   προϊόντων   υγιεινής   όπως  σαπούνι,αντισηπτικό υγρό, γάντια και μάσκες.
