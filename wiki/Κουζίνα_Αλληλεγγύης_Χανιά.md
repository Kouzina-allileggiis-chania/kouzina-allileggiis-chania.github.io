 **[[Ανακοινώσεις]]** **[[Ώρες διανομής]]**  **[[Τρόποι συμμετοχής]]**   **[[Ανάγκες]]**
 ----------------------------------------------------------------

Η Κυριακάτικη Συλλογική Κουζίνα Αλληλεγγύης είναι ένα αυτοοργανωμένο και
συλλογικό εγχείρημα που φιλοξενείται στο Κοινωνικό Στέκι-Στέκι Μεταναστών. Η
πρωτοβουλία συντονίζεται με ανοιχτή συνέλευση και η κουζίνα της Κυριακής γίνεται
από κοινού με όσους και όσες έρχονται να φάνε. Δεν υπάρχει χρηματοδότηση από
κανένα θεσμικό φορέα. Όλα τα έξοδα καλύπτονται από όλους εμάς, από
αλληλέγγυους-κατοίκους αυτής της πόλης που δραστηριοποιούνται σε κοινωνικούς
και πολιτικούς χώρους των Χανίων, και από επιχειρήσεις που παρέχουν δωρεές για
αγορά προϊόντων. Με τον τρόπο αυτό συγκεντρώνονται τα απαραίτητα υλικά που
κάνουν το εβδομαδιαίο μαγείρεμα βιώσιμο.

Όποια/ος ενδιαφέρεται να ενισχύσει την Κουζίνα είτε προσφέροντας τρόφιμα, είτε
βοηθώντας εθελοντικά, είτε συμμετέχοντας ενεργά στη συνέλευση και οργάνωση της,
μπορεί να στείλει ένα e-mail στη διεύθυνση steyichania@gmail.com

Στην ενότητα “Ανάγκες”, μπορεί κάποιος να δει αν αυτή την περίοδο έχουμε ελλείψεις
σε συγκεκριμένες κατηγορίες από τρόφιμα και αναλώσιμα, έτσι ώστε η προσφορά
του να είναι πιο στοχευμένη. Όπως και να έχει όμως, κάθε προσφορά είναι και
αναγκαία και καλοδεχούμενη.
